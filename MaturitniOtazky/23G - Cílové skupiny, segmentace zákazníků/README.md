# 23 - Cílové skupiny, segmentance zákazníků

## Identifikace cílových skupin

Členové každého segmentu mají vůči sobě nějakou podobnost a odlišnost s jinými segmenty.

**Segmentování zákazníků** umožňuje s nimi **efektivněji komunikovat** (používat marketingové strategie, které jim budou nejvíc sedět).

- Dělí se na dvě hlavní skupiny:
    - Ne – klientské skupiny 
        - Noví uživatelé
        - Věrní jiným značkám
        - Bez značky (nejsou věrní žádné značce)
    - Klientské skupiny 
        - Naklonění značce, ochotní ke změně
        - Loajální

## Segmentační kritéria

Samotná segmentace se také dělí podle kritérií, které nás zajímají.

    1. Geografická kritéria – světová oblast, stát, nižší teritoriální oblast, velikost oblasti, velikost města dle obyvatel, typ osídlení a jeho charakter, podnebí oblasti, ráz krajiny, morfologie a další.
    2. Demografická kritéria – věk, pohlaví, velikost rodiny, rodinný stav a další.
    3. Socioekonomická kritéria – příjem rodiny, povolání, vzdělání a další.
    4. Etnografická kritéria – náboženství, rasa, národnost a další.
    5. Fyziografická kritéria – kvantitativní charakteristiky, kvalitativní charakteristiky a další.
    6. Behaviorální kritéria – postoje k výrobku, věrnost značce, míra užívání, frekvence nákupu, uživatelský status a další.
    7. Sociopsychologická kritéria – sociální třída, životní styl, osobnost a další.

Po vyhodnocení různých segmentů, může společnost zvážit pět modelů výběru cílového trhu:

    1. Single (soustředění na jeden segment) Výhodou této strategie je pružnost marketingu a schopnost operativního reagování na změny (ve vkusu zákazníků, móda). Jelikož se marketing zaměřuje pouze na jeden segment, následky špatně odhadnutého vkusu zákazníka mohou být katastrofální.
    2. Tržní specializace Jedná se o modifikaci single segment strategie. Firma se soustřeďuje na uspokojování mnoha potřeb určité skupiny zákazníků. Marketing zde zajímá jeden trh, segment trhu, kde nabízí několik výrobních řad.
    3. Výrobková specializace Firma přichází s určitým výrobkem, který nabízí několika rozdílným tržním segmentům.
    4. Výběrová specializace Firma si vybere více segmentů, na nichž nabízí různé produkty. Každý segment trhu by měl být atraktivní a vhodný. Mezi segmenty může existovat jen malá synergie nebo vůbec žádná. Výhodou této strategie je velká diverzifikace rizika firmy.
    5. Úplné pokrytí V tomto případě se firma snaží sloužit všem skupinám zákazníků veškerými výrobky, které mohou potřebovat. Zásobuje tedy všechny trhy.

*(Ve skutečnosti si ani nevybavuju, že bych o tomhle něco slyšela, ale hej, Binarová to tam měla, tak nám to asi říkala.)*

# Když člověk neví, o čem mluvit:

## Identifikace generací (příklad segmentace)

“Zákazníky můžeme segmentovat například podle věku. To je natolik časté kritérium, že dokonce máme přímo rozdělení podle generací, kdy na každou platí něco jiného. Nejstarší je generace Babyboomers a ti…” bla bla bla, o tom se dá mluvit docela dlouho.

*(Je to sice trochu mimo, ale technicky vzato je to pořád segmentace a Binarová vás o tom snad nechá mluvit, když bude vidět, že vás nic jiného nenapadá.)*

## Babyboomers (narozeni kolem 1946 až cca 1964)
    • Jde o generaci 55+. Spotřebitel žije déle a je fyzicky aktivní, vzdělanější a finančně zabezpečenější než předchozí generace v tomto věku.
    • Tento trh je otevřen novým značkám a je ochoten vyzkoušet nové produkty.
    • Generace Baby boomu nevidí sama sebe jako starou a opotřebovanou, ale spíše jako zdravou, nezávislou, aktivní a úspěšnou.

## Generace X (1960 až počátek osmdesátých let)
    • Generace X jsou děti narozené v době posunu společenských hodnot.
    • Snížený dohled dospělých ve srovnání s předchozími generacemi. Je to důsledkem změn a sice nárůstem počtů rozvodů, zaměstnávání matek a všeobecnou dostupností péče o děti mimo domov.
    • Jde o skupinu narozenou před rozmachem internetu, museli se rychle přizpůsobit rozvoji digitálních technologií. Jsou pro ně relevantní tradiční média.
    • Internet používají především na nákupy, bankovnictví a průzkum produktů a trhu, také ještě používají poštovní zásilky a e-mail.
    • Bývají loajální ke značce, hledají autenticitu, personalizované služby a transparentnost ve reklamních sděleních.
    • Sdělení by se měli orientovat na rodinné hodnoty, bezpečnost a zabezpečení.
    • V České republice se někdy tato generace (přibližně) jmenuje také Husákovy děti.

## Mileniálové (1985 – 1995)
    • Myslí si, že můžou být neomalený, jsou narcističtí, a věří ve svá práva.
    • Tato skupina viděla ekonomickou prosperitu, stejně jako devastaci 11. září 2001, a dvě hospodářské recese.
    • Mileniálové jsou etnicky a rasově rozmanitější než jakékoli předchozí generace a jsou vnímány jako více optimistický a podnikavější než generace jejich rodičů.
    • Technologie dominuje jejím životům, a to jak v osobní, tak profesionální rovině. Vlastní smartphone, platí si mobilní TV, používat nějakou formu sociálních médií, digitální kupóny, není pro nich vhodná pošta, časopisy nebo novinové kupóny.
    • Tradičně jsou více ovlivněny svými sociální kontakty víc než reklamou.
    • Chtějí pohodlí, personalizované zprávy, 24/7 zákaznický servis

## Generace Z (1995-2005)
    • Váží si hodnoty jejich soukromí; tráví méně času na Facebooku a místo toho upřednostňují anonymní sociální mediální platformy, kde jsou obrázky pomíjivé.
    • Jsou pesimističtí, co se týče světových záležitostí a mají malou důvěru ve vládu, politiky, nebo značky.
    • Mají tendenci následovat značky, které jsou konzistentní v kvalitě a mají smysl pro realismus.
    • Chtějí reklamu, která reflektuje rozmanitost, a to nejen etnickou, ale také v zobrazení různých tělesných typů, ekonomických podmínek, a pohlaví.
    • Pro tuto generaci jsou nejvhodnější rychlé reklamy s minimálním textem a velkými vizuálními prvky. V současnosti pozorujeme i velký nárůst gifů.
    • Sociální média a jejich telefony jsou v jejich životě velmi podstatné. Reagují na kampaně založené na zkušenosti, které používají inspirativní obsah.

## Generace Alfa (2005+)
    • Zatím není moc co říct o této skupině, protože se právě rodí.
    • Jedna věc, na které se však sociologové a zainteresovaní shodnou je, že jde o první generací, která se zcela narodí v rámci dvacátého prvního století.
    • Předpokládá se, že budou lépe vzdělaní, ponoření do všech forem technologií.
    • Budou a již jsou vychovávaní v menších rodinách se staršími rodiči, v kulturně rozmanitém prostředí, a žít budou déle.
    • Generace Alfa je rostoucí a lukrativní spotřebitelský trh.

## Persona
Slouží k vytvoření “perfektního zákazníka”. Může vám tak pomoct, abyste věděli, na koho zacílit. Podle toho, jakou personu si vytvoříte, se můžete zaměřit na konkrétní segmentační kritéria.

> Příklad: vlastníte obchod s věcmi pro malé děti. Váš ideální zákazník je třeba žena, věk 20-40, má děti.

Příklad persony: Marek Novák, věk 32, bydlí v Pardubicích, rád sportuje, hledá tělocvičnu ve svém okolí atd atd

*(Mluvení o personách, nebo “vytvoření” příkladu pro nějaký obchod a vymyšlení zákazníků, na které by mohl cílit, může zaplácat nějaký ten čas, když ještě mluvíte o segmentačních kritériích.)*

Co by měla mít persona (fiktivní člověk, kterého jste si vymysleli, váš ideální zákazník):

    • Jméno
    • Pohlaví
    • Věk
    • Stav (vdaná, svobodný, ve vztahu apod.)
    • Příjem
    • Práce
    • Děti
    • Lokalita
    • Zájmy, koníčky
    • Způsoby komunikace se světem (noviny, internet, televizní zprávy apod.)
    • Potřeby, problémy
    • Naše řešení jejich potřeb a problémů

*(Pokud si vymyslíte personu na místě, nemusí mít úplně všechno, prostě řekněte, co vás napadne. Šance je, že to bude dobře.)*
