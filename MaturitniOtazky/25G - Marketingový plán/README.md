# 25 - Marketingový plán

## Co je marketingový plán a k čemu slouží
Marketingový plán je **klíčový dokument**, ve kterém je přehledně napsané**, co je potřeba dodržet a udělat pro dosažení **firemních cílů**. Každý plán je unikátní a ušitý na míru konkrétní firmě nebo živnostníkovi.

Marketingový plán zahrnuté aktivity rozplánuje na jednotlivá období. (Je to vlastně takový velký a detailní to do list. Vychází z marketingové strategie, která je dlouhodobější a marketingovému plánu nadřazenější. Marketingová strategie obsahuje cíle firmy jako takové, marketingový plán má cíle omezené jen na určité období (1 rok), takže je trochu “reálnější” a “umírněnější”.)

(Firmy občas marketingovou strategii nemají jako samostatný dokument a vytváří ji až společně s marketingovým plánem. V tom případě by měla být obsažená v něm.)

### Základní aspekty marketingového plánu:

    • Tvoří se na 1 rok.
    • Rozmezí má od 5 až klidně do 50 stran.
    • Je pochopitelný, komplexní a realistický.
    • Zahrnuje cíle, analýzu konkurence, analýzu rizik, finanční rámec i způsob, jak kontrolovat postup.

### Postup k vytvoření marketingového plánu:

    1. Analýza trhu
    2. Cílový trh
    3. Stanovení cílů
    4. Marketingové nástroje a akce
    5. Plánování a časový harmonogram
    6. Rozpočet a alokace zdrojů
    7. Měření výsledků a hodnocení

### 1. Analýza trhu
V tomhle bodě musíte nasbírat a analyzovat relevantní data o trhu, zákaznících, konkurenci a trendech.

Je důležité vědět, co vaše konkurence dělá dobře a v čem je trochu slabší a stejně tak zjistit, jak si na tom zrovna vedete vy a zaměřit se na to, v čem pokulháváte. Stejně tak byste měli znát, jaká je poptávka po vašich nebo vašim podobných produktech nebo službách, jací zákazníci mají o takové zboží zájem a jaké produkty a služby “letí”.

### 2. Cílový trh
Je důležité mít před tímto krokem mít hotovou analýzu trhu, protože identifikace cílových zákazníků z ní přímo vychází. Během analýzy jste přišli na to, kde je největší poptávka a kteří zákazníci mají nejvíc potenciálu si něco zakoupit od vás. Právě na ně je potřeba se nejvíce zaměřit.

Je důležité se zaměřit aspoň na nějakou skupinu zákazníků, protože je nemožné snažit se cílit na úplně všechny - každému vyhovuje něco, co jinému může vadit, obecně je to skvělý způsob jak selhat.

Zvolení si cílové skupiny je důležité i kvůli tomu, že podle ní můžeme později vybrat konkrétní strategie, jak je zaujmout a přesvědčit je k zakoupení našeho produktu nebo služby.

### 3. Stanovení cílů
Po tom, co analyzujete trh a zvolíte si cílovou skupinu, byste měli být schopní posoudit, jak moc úspěšní asi budete. Teď přichází čas zvolit si své cíle, kterých chcete během té omezené doby (obvykle 1 rok) dosáhnout.

#### Tyto cíle by měly být SMART:
    • Specifické - Vypovídají přesně o tom, čeho chcete dosáhnout, nejde jen o obecné formulace Např.: Zvýšit tržby o 30% Špatně: Zvýšit tržby
    • Měřitelné - Víme, jak změříme (ne)úspěch na trhu Např.: Google Analytics, počty objednávek, návštěvnost stránek, apod.
    • Dosažitelné - Cíle jsou splnitelné vzhledem k situaci na trhu a konkurenci Např.: Zvýšit návštěvnost stránek o 20% Špatně: Zvýšit návštěvnost stránek o 1000% (s tímhle přeju hodně štěstí xd)
    • Relevantní - Cíle souvisejí s daným úkolem Např.: Zvýšit počet zákazníků v xxx obchodě o 15% Špatně: Zvýšit počet hodin strávených na Instagramu o 50% (v případě, že není vaší snahou zvýšit povědomí o značce, ale něco jiného, jako třeba zvýšit počet zákazníků v konkrétních obchodech)
    • Časově omezené - Máme přesnou představu o tom, kdy hodláme mít dané cíle splněné Např.: Zvýšit počet objednávek o 25% do konce roku Špatně: Zvýšit počet objednávek o 25% (kdy? během následujících 50 let???)

### 4. Marketingové nástroje a akce
Na základě zvolených cílů, cílové skupiny a analýzy trhu zvolíte nejvhodnější marketingové nástroje, které vám pomohou dosáhnout vašich cílů.
Jedná se o reklamu, PR, sociální média, akční nabídky…
Například v případě míření na mladší publikum je dobré investovat do online reklamy a sociálních sítí. Pokud chcete zvýšit prodeje, můžete využít různých slev nebo speciálních akcí (třeba 2+1 při nákupu).

### 5. Plánování a časový harmonogram
Když už máte velkou část všeho vymyšlenou, je na čase si to celé rozvrhnout. Jelikož se marketingové plány obvykle tvoří na dobu jednoho roku, mohlo by být výhodné si to celé rozvrhnout podle jednotlivých měsíců.
Čím detailnější harmonogram a samotné plánování bude, tím lepší - pořád to ale musí být přehledné a srozumitelné.
### 6. Rozpočet a alokace zdrojů
Je důležité vzít potaz všechny výdaje, které plnění marketingového plánu bude vyžadovat, ať už se jedná o výrobní materiály, platy zaměstnanců, placení reklamy, cena za placené nástroje (analytické programy, automatizování e-mailů apod.).
Stejně tak by mělo dojít k odhadu, co všechno budete potřebovat za materiály (pokud například něco vyrábíte a máte v úmyslu zvyšovat výrobu, musíte si znovu vypočítat, kolik čeho budete teď potřebovat).
### 7. Měření výsledků a vyhodnocení
Po tom, co bude váš marketingový plán nějakou dobu zaběhlý, měli byste zkontrolovat, jak se firmě vede - v čem si polepšila, jestli nebylo něčemu věnované málo pozornosti a hlavně jestli se blížíte ke svým cílům, které jste si zadali.
K měření výsledků se obvykle používají speciální programy (třeba Google Analytics), které měří, co jste jim zadali (prokliky na stránku, počet shlédnutí na reklamě, počet objednávek na e-shopu...)

Pokud něco nesedí nebo nejde podle vašich očekávání, vždycky to můžete trochu poupravit (například pokud se nějaká reklama nechytla, prostě ji zrušíte, aby to nebyly zbytečné výdaje).

Další věcí je, že trh nikdy nezůstává stejný, neustále se mění, a proto nejde vždy následovat marketingový plán, který se vymyslel týden před tím, než se změnily trendy, a je nutné ho tedy změnit, aby odpovídal momentálnímu stavu trhu.

## Když člověk neví, o čem mluvit:
> Vytvořte si na místě příklad

Můžete si například vymyslet, že vlastníte supermarket a chcete přilákat více zákazníku, nebo jste pekárna, která má začít prodávat nový druh chleba a chcete, aby ho vaši zákazníci kupovali spíš než ten obyčejný (který je samozřejmě levnější a nevydělá vám tolik jako ten nový).

Vyberte si fakt naprosto cokoliv, je to úplně jedno. A projděte všechny zrovna vysvětlené kroky znova a tentokrát používejte příklady, co byste jako supermarket/pekárna/cokoliv v tu chvíli dělali.

Hlavně to nějak natáhněte a zkuste zakecat co nejvíc, aby nedostali tolik příležitostí se vás na něco ptát a (možná) vám to omylem zkazit (lol).
